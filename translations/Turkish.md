# **BanklessDAO Anayasası ve Topluluk El Kitabı**

Sürüm 1.0

## **Önsöz**

Bu belge, topluluğumuzun yorumlayabildiği ölçüde, BanklessDAO'nun değerlerini, misyonunu, yapısını, süreçlerini ve yönetişimini temsil eder. Topluluk faaliyet sistemimizin yasa haline getirilmiş halidir ve üyelerini kısıtlamaktan ziyade, onlara hizmet etmesi amacıyla hazırlanmıştır.

Bu süreçlerden bazıları Discord içinde kararlaştırıldığı için burada listelenen her öğenin hazır bir alıntısı yoktur, ancak bu belgeyi ileriye dönük yönetişim tartışmaları için temel kurallar veya “kutsal kitap” olarak kullanmak niyetindeyiz. Topluluğumuzun kendisi gibi, bu belge de yaşayan ve gelişen bir çalışma olacaktır. Topluluk değiştikçe, bu değişikliklerin günlük DAO yaşamındaki tezahürü de yakalanmalı ve bu belgeye yansıtılmalıdır. Yönetişime ilişkin metin odaklı bu yaklaşımın, eksiksiz ve doğru iletişim kurma, karar verme ve yeni üyeleri ekibe dahil etme konularındaki kolektif yeteneğimizi önemli ölçüde geliştireceğini umuyoruz.

## **Giriş**

BanklessDAO, 4 Mayıs 2021 tarihinde, David Hoffman ve Ryan Sean Adams tarafından, her Bankless premium abonesine BANK token airdrop'u verilmesi üzerine kurulmuştur. David ve Ryan, gerçek merkeziyetsizlik değerler sistemine uygun hareket ederek geri çekilmiş ve DAO'nun şekil almasına izin vermiştir. Bir medya şirketi olan Bankless LLC kendi medya birimleri olarak faaliyet göstermeye devam etse de Bankless markası, DAO ve onun alt DAO'ları tarafından yaygınlaştırılır. Şimdi, bir bütün olarak Bankless ekosistemi, insanların merkeziyetsiz finans teknolojilerini keşfetmesi için eğitim, medya ve kültür aracılığıyla kullanıcı dostu geçiş platformları oluşturuyor.

## **Bankless Hareketi**

Bankless, geleneksel finans sisteminin tahakkümünden kurtulmak isteyen öncülerin hareketidir. Bankasız olmak, merkeziyetsiz, izne tabi olmayan ve sansüre dirençli teknolojinin benimsenmesi anlamına gelir. Bu niteliklerle, mali açıdan egemenliğe, güvenliğe ve refaha ulaşacağız.

Bolluk yaratmanın, insan koordinasyonu sorunlarını çözmenin, kültür oluşturmanın ve kripto alanında en ileri düzeyde fikir liderliğini geliştirmenin yeni yollarını arıyoruz. Bankasız olmak, merkeziyetsiz ve izne tabi olmayan para sistemlerini benimseyerek finansal sağlığınızın kontrolünü elinize almak anlamına gelir.

Bankless, dünyayı bunun nasıl yapılacağı konusunda eğiten harekettir.

## **BanklessDAO**

BanklessDAO, Bankless Hareketi'nin temsilcisi olarak hareket ederek dünyayı daha özgür bir geleceğe doğru taşıyan bir merkeziyetsiz otonom organizasyondur. BanklessDAO, yeni kullanıcıları eğitmeyi, yazılı ve işitsel medya üretmeyi, DAO araçları geliştirmeyi, danışmanlık hizmetleri sağlamayı, Web3 bilgi birikimi oluşturmayı ve Web3'teki herkes için sosyal ve yaratıcı merkez yaratmayı amaçlayan tutkulu Web3 fikir liderlerinin oluşturduğu bir topluluktur. Biz bir sosyal DAO'dan çok daha fazlasıyız - biz üreten, inşa eden ve inovasyon yapan bir DAO'yuz. Bakınız: Kuruluş Teklifi.

### **Misyon**

İnsanların merkeziyetsiz finans teknolojilerini keşfetmesi için eğitim, medya ve kültür aracılığıyla kullanıcı dostu geçiş platformları oluşturarak dünyanın Bankasızlaşmasına yardımcı olacağız. Büyüyen ekosistemimizdeki birimler, insanların Web3'ü keşfetmesi, kullanması, öğrenmesi ve avantajlarından faydalanmasının yolunu açmak üzere işbirliği yapıyor. Herkes tavşan deliğinden farklı bir şekilde düşer; biz, bu farklı yolları sağlıyoruz.

### **Vizyon**

Vizyonumuz, finansal bağımsızlığı, merkeziyetsiz çalışmayı ve yaratıcı özgürlüğü herkes için erişilebilir kılmaktır. İnternet bağlantısı olan herkesin finansal bağımsızlığa ulaşmak için gereken araçlara erişebildiği bir dünya inşa etmek için çalışıyoruz. Herkesin bir bilgisayarı açabilmesini, bir DAO bulmasını, çalışmaya başlamasını ve ödeme almasını istiyoruz. Vizyonerlerin, Web3'ün gücüyle gerçek yaratıcı özgürlüklerini ortaya çıkarmalarını sağlamak istiyoruz.

### **Değerler**

#### **Eğitim**

Birbirimizden öğreniyoruz. Doğru, gerçeğe uygun ve nesnel bilgiler paylaşarak dünyanın dört bir yanından insanları merkeziyetsiz finansı benimsemeye teşvik eden güvenilir bir rehber olmaya çalışıyoruz.

#### **Dürüstlük**

Şeffaflık içinde faaliyet gösteriyor ve radikal ölçüde açık söylemler ve mali denetlenebilirlik yoluyla güven oluşturuyoruz.

#### **Merkeziyetsiz Yönetişim**

Karar alma yetkisini kolektifin inisiyatifine bırakıyoruz. En iyi fikirlerin kazandığı bir ortam aracılığıyla meşruiyet yaratıyoruz.

#### **Kültür**

Eylemi ödüllendiriyor, riski kucaklıyoruz. Topluluğumuzu, kendi kendine organize olması ve fikirden eyleme hızla geçmesi için bir alan sağlayarak, yeni girişimleri yönlendirmeye devam etmesi için güçlendiriyoruz.

\[Misyon, Vizyon ve Değerlerle ilgili Genel Bilgileri burada ve burada bulabilirsiniz\]

## **Üyelik Seviyeleri**

BanklessDAO Discord kullanıcılarının oluşturduğu kolektif organ, BanklessDAO topluluğu olarak anılır ve çeşitli seviyelere ayrılır. Üyelik seviyeleri, Discord'da topluluk çapındaki roller kullanılarak belirlenir. Bu roller, sahiplerine belirli erişim ve yönetici ayrıcalıkları verebilirken diğer üyeler üzerinde otorite hakkı veren hiyerarşik bir sistem oluşturmaz. İletişim ve koordinasyona yardımcı olmak amacıyla tasarlanmış sosyal göstergelerdir. Üye olmayan kişiler DAO'ya iki şekilde katılabilir. ETH cüzdanlarında 35.000 BANK token tutabilir ya da DAO oryantasyon sürecimizi tamamlayarak sınırlı bir süre geçerli olan ücretsiz Misafir Kartını alabilirler.

### **Misafirler**

Misafirlere "Guest Pass" (Misafir Kartı) rol etiketleri verilir. Misafir Kartı sahiplerine, DAO'yu araştırmaları, katılımcı olmaları ve topluluğun nabzını yoklamaları için 14 gün süre tanınır. Misafir statüsünün üstüne çıkmak isteyen kişiler, tek bir adreste en az 35.000 BANK token'a sahip olduklarını doğrulatarak ilerleyebilir.

### **L1 - Üyeler**

DAO'nun tam üyeleri, L1 koşulu olan 35.000 BANK'i biriktirmiş ve Discord sunucusunda kimliği doğrulanmış kişilerdir. Ek Discord kanallarına erişim ve artık misafir kartını yenileme gerekliliğinin bulunmaması, L1 avantajlarındandır.

### **L2 - Katkı Sahipleri**

Seviye 2 topluluk üyeleri en az 35.000 BANK'a sahiptir ve diğer üyeler tarafından 'DAO'nun değerli üyeleri' olarak özel bir takdir kazanmışlardır. L2 üyelerinin, bir topluluk olarak DAO'nun yönetişimi ve genel sağlığı ile aktif olarak ilgilenmeleri ve bu yönde çalışmalarda bulunmaları beklenir. Üyelerin L2 statüsüne yükselmesi, aşağıdaki süreç aracılığıyla gerçekleşir:

Seviye 1 statüsüne sahip herhangi bir üye, Discord'un "Polls" (Anketler) kanalında, başka bir L1 üyeyi, Seviye 2'ye yükseltilmesi için aday gösterebilir. Kendinizi aday gösteremezsiniz. Seviye 2'ye hak kazanmak için Seviye 1 olmanız gerekir.

Oylama aşamasına geçmek için Seviye 2 statüsünde olan bir Katkı Sahibinin, adaylık teklifinizi desteklemesi gerekir.

Üyeye Katkı Sahibi statüsü verilip verilmeyeceği konusunda oy kullanılması için 48 saatlik bir anket yapılır. Herkes oy kullanabilir. Bkz: Anket Botu Nasıl Kullanılır?

Anket aşağıdaki bilgileri içermelidir:

Aday:

Aday Gösteren:

Destekleyen:

Aday gösterme sebepleri

### **L3 - Balinalar**

Seviye 3 topluluk üyeleri, 150.000'den fazla BANK'a sahip üyelerdir. Bu üyelik seviyesi, üyelere ek Discord kanallarına erişim hakkı sağlar.

### **L4 - Likidite Sağlayıcılar**

En az 150.000 BANK ve eşdeğeri ETH'i temsil eden ETH/BANK çiftinde Likidite sağlamış Seviye 4 topluluk üyeleridir. Bu üyelik seviyesi, üyelere ek Discord kanallarına erişim hakkı sağlar.

## **DAO Organizasyonel Birimleri**

DAO, ortak misyonumuz, vizyonumuz ve değerlerimizle birleşmiş çok hücreli bir organizasyonel birimler ağıdır. Bu birimler, kendi kendilerini yönetir, kendi dahili çoklu imza cüzdanlarına sahiptir ve genellikle kendi dahili yönetişim süreçlerini geliştirir. Mevcut organizasyonel yapıdaki önemleri dikkate alındığında, bu organizasyon birimlerinden üçü özel ilgiyi hak ediyor. Bu birimler, Loncalar, Projeler ve Hibeler Komitesidir. DAO yapısını bu Sobol haritasından inceleyebilirsiniz.

### **Loncalar**

Loncalar, DAO'ya katılım, eğitim ve topluluk oluşturmaya odaklanan konu uzmanlarından oluşan profesyonel topluluklardır. Bu görevler, ortak öğrenme etkinlikleri veya DAO içinde ve dışında özel hizmetler sağlanması yoluyla gerçekleştirilebilir. Loncaların sorunsuz faaliyet göstermesinden sorumlu kişilere Lonca Koordinatörleri denir. Loncalar kendi koordinatörlerini ve gerektiğinde diğer dahili rol sahiplerini, sezonluk olarak seçerler. DAO'ya gösterilen mevcut ilgiye ve algılanan değere dayalı olarak (teklif yoluyla) yeni loncalar oluşturulabilir. Bkz: Lonca Listesi

### **Projeler**

Loncalar yetenek havuzu görevi görürken projeler, hedefe dayalı girişim olarak faaliyet gösterir. Etki oluşturmak ve tanımlanmış bir amaca ulaşmak üzere tasarlanmış ürün veya hizmet odaklı değer akışlarıdır. Herkes bir proje başlatabilir. Projeler, DAO'ların yönetişim süreci aracılığıyla teklifler sunarak finansman arayabilir. Her projenin, özellikle o projenin durumunu ve harcamalarını raporlamak ve bu yönde hesap vermekten sorumlu olan bir proje şampiyonu vardır. Bkz: Proje Listesi

### **Hibeler Komitesi**

Bu komite, sezon içi finansmanı isteyen grupların incelenmesinden sorumludur ve dolayısıyla, finanse edilen birimlerin, gelişim durumu hakkında sürekli şeffaflık sağlamasını teminat altına alır.

Hibeler hazinesi, sezon içinde başlamaya hazır olan ve finansman için gelecek sezonu bekleyemeyen veya beklememesi gereken projeleri finanse etmek için kullanılacaktır. Hazine, mevcut DAO öncelikleriyle uyumlu olmayan ancak onun misyon ve değerleriyle uyumlu olup fon gerektiren projeleri de finanse edebilir.

Hibeler Komitesi 5-7 üyeden ve tüm komite üyelerinin imzaya yetkili olduğu bir çoklu imza (multisig) cüzdanından oluşur. Komitenin beş üyelik bir oturum yeter sayısı vardır, ancak bunun dışında kendi faaliyetlerinden sorumludur. Komite, Snapshot oylaması yapılmadan Komite üyeliğine başvuru sürecini değiştiremez ve DAO'nun teklif şablonunu kabul etmesi teşvik edilir. Hibeler Komitesi'nin, Komite toplantılarına erişim, görüş bildirme ve geri bildirimde bulunma fırsatı gibi olanaklar sunarak, şeffaf ve DAO ile iletişim halinde olması gerekir.

Hibe Liderleri, programı düzenlemekten ve işlerin sorunsuz ve verimli bir şekilde ilerlemesini sağlamaktan sorumlu, kilit konumdaki kişilerdir. Liderin programa önemli ölçüde zaman ayırması muhtemeldir. Tek bir başarısızlık noktası olmamasını sağlamak açısından iki Hibe Lideri mevcuttur. Hibe Liderleri 6 aylık dönem için hizmet verir ve herhangi bir zamanda görevinden ayrılabilir. Komite, 7 hakemden oluşan bir grup içinden iki Lider seçecektir.

Hibe Hakemleri kendilerine gelen başvuruları değerlendirir, bütçe planlamasıyla ilgili tartışmalarda fikirlerini beyan eder, liderin iyi niyetle hareket etmesini ve rolünde etkili olmasını sağlar ve çoklu imza cüzdanındaki 7 kişiden 4'ü aracılığıyla, hibe alanlara fon aktarımını gerçekleştirir. Hakemler ayrıca programın amaç ve hedeflerine uygun olmasını sağlayacak ve artan fonları Bankless Hazine'ye iade edecektir. Hakemlerin programa daha az zaman ayırması muhtemeldir. Hibe Hakemleri 6 aylık dönem için hizmet verir ve herhangi bir zamanda görevinden ayrılabilir.

Hibeler Komitesi’nde bir boş pozisyon olduğunda, herkesin Forum’un teklifler bölümüne aşağıdaki maddeleri içeren bir başvuruda bulunarak gönüllü olabileceği bir dönem vardır:

Discord kullanıcı adı

Başvuru nedeni

Nitelikler

Sponsor/Sponsorlar (yani adaylığınızı destekleyecek kişi)

Başvuru dönemi, mevcut sezonun bitiminden bir hafta öncesine kadar açık kalacak, ardından başvurular Snapshot oylamasına alınacaktır. Başvurular buradan yapılabilir. Mevcut sezonun bitiminden bir hafta önce, başvurular Snapshot oylamasına yüklenecek, ağırlıklandırılmış oylamayla karara bağlanacak ve en yüksek oyu alan dört başvuru Hibeler Komitesi'ne seçilecektir.

Başvurusu onaylanmamış bir aday geri bildirim alabilir, özgeçmişini iyileştirebilir ve gelecekteki boş pozisyonlar için yeniden başvurabilir. Komite üyeleri, %51+ Snapshot oyuyla feshedilebilir. Komite üyeleri, istedikleri zaman Komite’ye yazılı bir görevden ayrılma notu sunarak Komite'den ayrılabilir. Bkz: Hibeler Komitesi Notion Sayfası

## **DAO Döngüleri**

DAO, uyumlaştırma ve şeffaflık fırsatları yaratmak amacıyla iç içe geçmiş denetleme ve uyarlama döngülerinde faaliyet gösterir. En büyüğünden başlayıp en küçüğüne doğru ilerleyen bu döngüler, aşağıdaki DAO çapında uyumlaştırma ve hesap verebilirlik döngüleridir.

### **Sezonlar**

Sezonlar, DAO'nun kolektif enerjisini temel hedeflere uyumlu hale getirmeyi amaçlayan finansman döngüleridir (tipik olarak 3 ay). Bu hedefler, BANK Token sahiplerinin her sezon öncesinde oyladığı fonlanmış girişimler şeklindedir. Sezonluk finansman, büyük ölçüde Hibeler Komitesi aracılığıyla dağıtılır.

### **İki Haftalık KPI Raporları**

Fonlanan projelerin iki haftada bir ilerleme güncellemeleri sunmaları teşvik edilir. Güncellemeler, proje wiki sayfalarında ya da Forum gönderileri veya haftalık Topluluk Çağrıları aracılığıyla listelenebilir. Güncelleme; kullanılan fonu, KPI'larla ilgili güncellemeleri, hedeflere yönelik ilerlemeyi ve potansiyel engelleyicileri içermelidir.

### **Haftalık Topluluk Çağrıları**

Haftalık DAO geneli Topluluk Çağrıları, bDAO girişimleri arasında uyum sağlamak ve ihtiyaçları ortaya çıkarmak için tasarlanmıştır. Topluluk Çağrısı'na tüm Misafir Kartı sahipleri ve Katkı Sahipleri, Discord üzerinden katılabilir. Görüşme, Twitch'te canlı yayınlandıktan sonra ve herkesin izlemesi için YouTube kanalına gönderilir.

## **DAO Yönetişimi**

BanklessDAO'da yönetişim, hazine, projeler ve tekliflerle ilgili kararlar demokratik bir süreçle alınır. BANK sahipleri, oylama yazılımı Snapshot üzerinde düzenlenen zincir dışı oylamalar yoluyla kararları onaylar. BANK sahibi olan herkes Snapshot'ta oy kullanabilir. Bir kullanıcı ne kadar fazla token’a sahipse o kadar fazla oylama gücüne sahip olur.

Bazı finansman kararları Snapshot aracılığıyla resmi olarak onaylanırken, diğer rutin karar alma süreçlerinin çoğu Discord kanallarımızda, Forum gönderilerimizde ve sesli odalarımızda aşağıdaki artan fikir birliği seviyeleri aracılığıyla gayri resmi olarak gerçekleşir.

### **Destek Ölçümü**

Yönetişim yumuşak fikir birliği ile başlar ve üç aşamada resmi fikir birliğine doğru ilerler. İlk aşama, Discord sunucusu aracılığıyla topluluktan gelen desteği ölçmektir. Bu uygulama, özel "anket" kanalındaki anketler yoluyla gerçekleşebilir. Anketler, eldeki konunun ayrıntılı açıklamalarını içermeli ve temel “evet / hayır” seçeneklerinin ötesindeki alternatiflere izin vermelidir. Örneğin, "Fikri beğendim ama geliştirilmesi gerekiyor" veya "Her şey olduğu gibi kalsın" gibi.

### **Resmi Teklifler**

Topluluk bir önceki adımda destek ve ilgisini ifade etmişse bir sonraki adım resmi bir teklif taslağı hazırlamaktır. Teklifler iki kategoriden birine girer ve aşağıdaki şablonlara karşılık gelir:

[Hibe Talebi](https://www.notion.so/bankless/Bankless-DAO-Formal-Proposal-Template-c60d797ceb5b4d0daceb80f72bb1ed2e)

[İyileştirme Önerileri (bDIP)](https://docs.google.com/document/d/1UDmH0mJtTNTBzLxJSbIJu7WsCvRhaq1t-_tSjYGHH70/edit#heading=h.tb8tmd3knk0r)

Adlarından da anlaşılacağı üzere, fon talebinde bulunmak için Hibe Talebi teklif şablonu, bu belgenin içeriğinde değişiklik önermek için ise bDIP şablonu kullanılmalıdır. bDIP'lerin onaylanması, bu el kitabında resmi değişiklikler yapılması ve uygun şekilde güncellenmiş anlamsal sürüm numaralandırması ile topluluğa yeniden dağıtım adımlarıyla sonuçlanır. Bu numaralandırmada:

Majör = Önceki sürümlerle uyumsuz değişiklikler \[X.y.z\]

Minör = Genişleyen ancak önceki sürümlerle uyumlu kalan değişiklikler \[x.Y.z\]

Yama = İçeriği önemli ölçüde değiştirmeyen, açıklayıcı veya dilbilgisine yönelik değişiklikler \[x.y.Z\]

![](data:image/.png;base64,iVBORw0KGgoAAAANSUhEUgAAAgwAAAD3CAIAAAD+LpurAAAgAElEQVR4nO3de3xT5f0H8G+4g1SuhVTKJdyaQlHpREjQyuoY2DGVZKKkMufAekE3h/yE0qjwM6F1IDonOqr9sTma4iWpqCtDWcWyJgO1hVFtqtJaLSYSqEAR5dbz++PkJCcn56RpSXrS9PN++YeeJOd8g+F8z/M83+d5FAzDEAAAgJgecgcAAACxC0kCAAAkIUkAAIAkJAkAAJCEJAEAAJKQJAAAQBKSBAAASEKSAAAASUgSAAAgCUkCAAAkIUkAAIAkJAkAAJCEJAEAAJKQJAAAQBKSBAAASEKSAAAASUgSAAAgCUkCAAAkIUkAAIAkJAkAAJCEJAEAAJKQJAAAQBKSBAAASOoldwAA0D4MMbXf1VobrG81vvVly5fHfjzGHh/eb/iUIVNun3D7ovGLhvcbLm+QEDcUDMPIHQOAuDfq37jz/TvPXjzLPzhm4Bj7LfZRl42KyCX2Hd03r2zeyXMnI3I21mzl7LL5ZZf3uTyC52RdZC7aGmzGD42fnfwsxNt6Knr+NuW3G2ZtGNRnUMRjgO4G3U0Qo+pP1efuzxVkiO6s8XRj5juZi3YvCp0hiOgic/El50uTX528q2lX58QGcQxJAmLRudZzxo+MX5z6Qu5AYsVe995rS6+tcFWE/5GjPxzVvavbfnh79KKC7gBJAmLRi5+++OrhV+WOIlbYv7UvfHfh0R+OtveDZy6cebDyQfu39mhEBd0EkgTEHPu39iernmxlWuUOJCbUn6q/6/27jv94vGMfP/7j8bwP806dOxXZqKD7QJKA2HLi3Inc/bkdvifGmTMXzjzw7wcusdut0l1Z9nVZpEKC7gZJAmIIQ4y5ytyunvdY07dn3yWTliT0SYjI2Uq+KHnvyHuiL/VQ9Jg/en6VrurCPRcu3HPhk9s++cWYX/RQiPyNPt96/v/q/u+HCz9EJCTobpAkIIZY661//uTPckfRcT0UPfKm5+Wk5ihIcelnO3HuxF9q/yLa7da3Z98/zvxj2U1l04dP76no2VPRc8qQKTvm7ci9Olf0VAeOHUAVAHQMJtNBrJCl5nXmiJknfnOivZ+qP1U/r2xe8G33zkl3rrp6VUQyBBHtde09ePyg6EsPTX1oxZUrBBfqqei5fOry1+tfD66R9fzo+dDz4bSh0yISGHQraElATOhCNa/nWs+tq1oXHGpGUsaftH/q06NPRK7CEFNyuOR86/nglyZcPmH51OWiqShpQNKCsQtET7jv6L6IBAbdDVoSEBO6UM3rxoMbt32+TXBwWL9hG2dtHNxncKSu4vnBU32sWvSlG0fdOC5hnNQHZyTOGNxncEKfhLQhaaMHjp45YubI/iOnDZ0WwdigW0GSAPl1oZpX+7f2TYc2CULtoejxWPpjMxJnRPBCn3z3SePpxuDjPRQ9skZnhfjgHRPuuGPCHRGMBLo5dDeBzKRqXheMWZB8WbIsIUmRCnXuqLn3qO+J7LUONR8SrUca2X/klCFTInstgBCQJEBOUjWvmpGa/GvzRQs6ZfTCJy/82/1vwcFh/YY9OePJAb0GRPZaH3o+FD0+duDYEf1HRPZaACHE1l9C6G5Ea17Z/v0hfYfIEpKUg8cP/qnmT8F9Yg9OffCaxGsie63T509/dfor0ZeSByZHY31ZACkYkwDZiNa89lD0+H3a7zUjNd98/41cgQU733p+4383Bq+elDo49b7U+yJV8+pz5sIZqZWahvYdyl7uXOu5txvffuGTF6qOVZ04d4KIBvQaMP7y8YvGL1oyaUmIkW2AdkGSAHlI1bzOHTX3kSsfifht9xLtde8tbSgVHOyh6PHIlY8oBygjfrnzrefPXDgj+tKoy0YxxGz7fNvD9oebzzbzXzpz4UxNc01Nc83aj9feNPqmzddtHjtwbMRjg+4G3U0gD9Ga1ysGXPEn7Z8i3r9/ic5cOPPHA3/8/sL3guPpw9P14/XRuKL7B3fL+RbRl8YNHPe7yt/9Zs9vBBmCr5Vp/cdX/5jy2pSXnC8xhF3F4JKgJQEyEK157d2jd8HMgpTBKXJFJeVfR/5V/k254GDvHr0fufKRKE0+uNB6Qaog+JlDz/y3+b/hlAufuXDmvr33HT51+H+v+d9ITfGDbggtCehsUoWkiycuvn3C7bKEFMKZC2eePfRs8Mznq4ZdNX/0/M6P58DxA+FPKGllWjcc3PDUgafQnoAOQ5KATsUQk7s/N7jmdfKgyU9e82QMPvDu+WZP5beVgoM9FD3uS72vS8xhbmVanzrw1PvfvC93INBVIUlAp9r+xfatdVsFB/v27PuM5pkxA8fIElII51vPF9UVBa85OPHyiVljQk17jinfX/j+8Y8ex75D0DFIEtB56k/VP/7R48H33NVXr75pzE2yhBTaJ9998oHrg+DjC1ULkwYkdX48fEP7Dt183eajvz7K5DBnl539WPfx/NHzpaYfOr51lH4prM4CCAeSBHSSc63nVvxnhejiqQ9PezjWal5Z2w9vDx47GdRn0MJxC2WJx+d65fWf3f7ZA1MeSOyXSER9evRJH55edlPZC9e90Ldn3+D3tzKtxV8UY98h6AAkCegkGw9ufLvxbcHBYf2G5V+bH5ud+0d/OLrjyx3Bx38y/CfybsygSlBtnbN1WL9hguMKUuSk5jw09SHRT9U01zR93xT96CDeIElAZwixeKp2pFauqELbd3Tf4VOHg4/fMu6WaM/kGNp3aIhLLJqwaMLlE0RfUpDi3in3ii6MeOzHY11iuw6INZgnAZ1h95Hdwf02rUzrw/aHH7Y/3K5TfXX6q+TigJvgG3Pf0KsiPKmNIeatxreCK18T+yX+9IqfRvZawQb0GtC7R2/Rl/r36j8veV6Iz44aMCp1SGpwo+F86/kDxw/cNDoWx34glqElASDCfcYdXKdLRNOGTpN6io+ggb0HXjHgCtGXBvcZHHoF9f69+kv1honucwcQGpIEgIgDxw80tDQEH7/hihs6YdWQAb0GJPZPFH2pd4/ebQYwqM+gKAQF3RSSBICI3Ud2Bz939+/V/3rl9Z1w9d49ek8aNEn0pVam9SJzsRNiAGAhSQAInTp3at/RfcHHR/QbMfHyiZ0Tg9RmqKfOnzry/ZHOiQGAkCQAgjWebvzsxGfBxycPnjy83/DOiWHqkKnsHAiBU+dOSW1ax2KIOdR8SPSlWNsOFroEJAkAofpT9cfPCmuxiGjWiFn9e/XvnBjGDhw7efBk0Zd2fLlDarcJIvL84Klprgk+3r9Xf1WCKmLxQbeBEljoDI+nP/54+uPt+siR749od2iDd/EcM3CM/Rb7qMtGRS46oY+PfSy60upVw66K3kUFLu9z+cJxCyvdwrUFiWiPa0/JFyVL1UtFP/h249ufnRRpBo0dOHbqkKkRjhK6ASQJiDenzp3K+meW6O113TXr2sxVDDG1J2qDjw/pO+RS9gTtQFS3jLvl2UPPBs94aGVal1cu79Ozz52T7hQsZ2L/1r5q/yrRDHed8jqpiimAENDdBBDg1LlTTadFlq9I6J2g7B/5nUpDmHD5hAVjF4i+dPbi2d/s+U3WzqyqY1XnWs8xxDR937Rm/5q5/5gbPGmRiC7rddmvJ/86NhfIghiHlgRAgJPnToqucTR64OiE3gmdGYmCFCuvXLnr612iMzZamdZ/fv3Pf379z3BOdfO4m2eOmBnpAKFbQEsCIIDrjEt0f+mkAUkJfTo1SRDRhMsnmGeYRRd2DZ8qQRWbGzpBl4AkARCg+WyzaO1Qv579ZOmuuWPiHXnT86Q2imjTgF4D1l+7vhOWEoF4he4mgABnLpwRXeNIagp0tClIsWb6GiJa9/G69s61HtRn0NY5W2Xf/QK6NLQkAALE4HzmnoqexnTjaz97bWjfoeF/avKgyeULypEh4BIhSUC0rFu3Lkpn3rR+U4c/22ZUJ86diNKZL+U8ClLoVLr6xfU5qTltDlGM7D9yw6wN1frq9OHpHbgWAJ+CYRi5Y4D4pFBE69d1KWeOzajadZ6W8y1vNb716uFXP/Z8/O0P37J9UAN6DRh12ajMKzKXTFoya+SsnoqenRkzxDH8RCBaYvN2HJtRReM8sXYt6KLQ3QQAAJKQJAAAQBKSBAAASEKSAAAASUgSAAAgCUkCAAAkIUkAAIAkJAkAAJCEJAEAAJKQJAAAQBKSBAAASEKSAAAASUgSAAAgCUkCAAAkIUkAAIAkJAkAAJCEJAEAAJKQJAAAQBKSBAAASEKSAAAASUgSAAAgCUkCAAAkIUkAAIAkJAkAAJCEJAEAAJKQJAAAQBKSBAAASEKSgGiZM2eOIjrmzJkTZ1HxrV27dt26dVEKMkoxQxxTMAwjdwwAXnv27MnNzVUqlfn5+Wq1Wu5whBSKWPz78tlnn+Xm5jY1Na1fv/7GG2+UOxyIN7H4o4du6Mcff8zNzd2+fXtBQcFdd90ldzjiYjNJsLZt25abm3vLLbfk5+cnJCTIHQ7ED3Q3gfy2b9+empr6448/Op3OmM0QMe7OO++sq6vr2bOnWq1+5ZVX5A4H4kfsPhlBd/Dll1+uXr26rq6uoKBg3rx5cofThlhuSfiwXXYjR47Mz89PTU2VOxzo8tCSANk8++yzarU6NTW1uro69jNEVzFnzhyHw6HVatPS0tavXy93ONDlIUmADP7zn//MmTPn3Xff3bdv3xNPPCF3OHHo0Ucfraurq66uvuaaa9577z25w4EuDEkCOhXDMKtXr87Kylq8eHFZWdlVV10ld0Rxa+LEia+//vqKFSuWLVv2wAMPnDx5Uu6IoEtCkoDO8+abb6amph49erS2tvbee++VO5xuwWAw1NXV9e3bNyUlZevWrXKHA11PFxiIgzjgcrlyc3P3799fUFBw8803yx1OB3WJgWspFRUVubm5w4YNy8/Pnzp1qtzhQJeBlgRE3YsvvpiamnrFFVd8+umnXTdDdHUZGRmVlZU33HDD9OnTn3zySbnDgS4DSQKiiC1bev311999911U2sSCRx55xOl01tTUpKen79q1S+5woAtAkoBoeeKJJ6677rpf/OIX5eXl1157rdzhgNf48eNfffXVVatW3X///ffee29zc7PcEUFMQ5KAyNu5c+dVV131xRdf1NbW/u53v5M7HBBx++23O53OgQMHqtXqoqIiucOB2NWFB+IgBjU3N+fm5u7evTs/P3/RokVyhxNhXXrgWkplZeXq1asHDRq0fv36K6+8Uu5wIOagJQERs3Xr1tTU1IEDB9bW1sZfhohXs2fP3rt374033njttdeuW7dO7nAg5iBJQAR8+umnt9xyy8svv/zGG288/fTTffr0kTsiaJ8//OEPdXV1Tqfz6quv3rlzp9zhQAxBkoBLtX79+mnTpl133XWVlZXXX3+93OFAB40dO7akpCQvL++hhx665557jh07JndEEBOQJKDj2LKljz/+2Ol0/s///I/c4UAE3HbbbXV1dYMHD1ar1S+99JLc4YD84nAgDjrBmTNnVq9ebbPZ8vPzlyxZInc4nSQuB66lOByO3Nzc/v375+fnX3311XKHA7JBSwLazWKxqNXq1tbW2tra7pMhuhuNRrNnz5758+drtVqs1NudIUlAOxw+fHjRokWbNm0qKip6/vnnsU1m3Pv9739fV1d3+PDhadOmvfPOO3KHAzJAkoBwbdq0KTU19corr/zoo4/mzp0rdzjQSUaPHr1t27a1a9euWLFi6dKlR48elTsi6FRIEtC2ysrKjIyM8vLyqqoqo9EodzggA71eX1dXl5iYmJKS8pe//EXucKDzdKOBOOiAixcvrl69euvWrQUFBcuWLZM7HJl1q4FrKfv27cvNze3du3d+fn56errc4UDUoSUBkqxWq1qt/u6775xOJzIEsGbOnFleXv7LX/7yhhtueOyxx+QOB6IOSQJEHDlyZMmSJWvXrn3mmWdefvnl4cOHyx0RxJYHH3zQ6XQ2NjZOnTr1rbfekjsciCIkCRDavHmzWq0eN27coUOHFixYIHc4EKNGjRr1yiuvmM3mVatW3X333S6XS+6IICqQJMCPLVt6880333//fWxeBuG49dZba2trk5KS1Gr1Cy+8IHc4EHlIEuD12GOP/fSnP7311lvfe++9a665Ru5woCtZv3797t27bTbb3LlzP/roI7nDgUhCkgB65513pk2b9uWXXzqdzuXLl8sdDnRJM2bM2L1798KFC2+88cY1a9bIHQ5EDJJEt3bs2LFly5b94Q9/WLt27d///vdRo0bJHRF0bQ888IDT6fzmm29SU1PffPNNucOBCECS6L5efvlltVo9ZMgQp9Op1+vlDgfiRFJS0l//+tennnoqLy/v17/+9ZEjR+SOCC4JkkR3VFNTs2DBgldeeWXHjh0bNmzo2bOn3BFBvLn55ps/+eSTMWPGqNXq559/Xu5woOOQJLodk8mUnp6emZlZUVExe/ZsucOBeGYymT744IO33347MzNz3759cocDHYEk0Y2wZUv//e9/a2trV6xYIXc40C2kp6fv2rVr0aJF8+fPX716NdY16XKQJLqFlpaWBx98cOnSpStWrHjttdcmTJggd0TQvdx33311dXUejyclJcVqtcodDrQDkkT8+/vf/56amtqjRw+n02kwGOQOB7qpESNGFBUVbdq0ae3atXfeeefXX38td0QQFiSJePb555/r9fo///nPr7zyynPPPTdgwAC5I4LubsGCBYcOHZowYUJKSspzzz0ndzjQNiSJuLVhwwa1Wv2Tn/xk//79mZmZcocD4Ldu3Tq73b5z5845c+Y4HA65w4FQkCTi0N69e2fPnv3vf//70KFDmPsKsenqq6/euXOnwWD45S9/+eijj168eFHuiEAckkRcOXfu3COPPPKrX/1q2bJlO3bsmDJlitwRAYSSk5PjdDq/++67lJSU119/Xe5wQASSRPx47bXXUlNTT58+XVtbe/fdd8sdDkBYhg8f/tJLLz333HNms9lgMDQ2NsodEQRAkogHX331VXZ2ttlsfv7557ds2TJ06FC5IwJon6ysrAMHDqSkpKSkpDzzzDNyhwN+SBJd3nPPPZeamjpx4sSDBw/edNNNcocD0HFPPPHE/v37d+/enZGRUVlZKXc4QESEjd27sP37969evbp3794FBQXTp0+XO5z4p1Dg70snKSoqys3NXbJkSX5+fp8+feQOp1tDS6KrWrNmzc9//vPbbrtt165dyBAQZ5YuXep0Ok+fPq1Wq1999VW5w+nWkCS6nrfeemvKlCnffPNNbW3t/fffL3c4AFExdOjQLVu2vPjii0899dTtt99eX18vd0TdFJJEV/Ltt9/+9re/ffTRR9evX//Xv/41KSlJ7ogAomvevHlVVVVpaWlqtfrpp5+WO5zuCEmiy9iyZUtqauqIESNqa2tvvfVWucMB6DyPPfZYdXX1Bx98MHv27IqKCrnD6V4wENcFHDx4MDc398yZMwUFBbNmzZI7nO4LA9ey27p1a25u7uLFi/Pz8/v16yd3ON0CWhKxbt26dTNnzvz5z3++Z88eZAjo5u6+++66urqzZ8+mpKRYLBa5w+kW8GQUu3bt2rV69eqUlJSCgoJx48bJHQ6gJRFD3nvvvdzcXJVKlZ+fP3HiRLnDiWdoScSikydP3n///ffdd9+qVau2b9+ODAEgMHfu3I8++mj69OkpKSkbNmyQO5x4hiQRc/72t7+p1ep+/frV1tbecccdcocDELvWrFlTU1NTWVmp0Wj27NkjdzjxCc3nGOJ0OnNzc91ud35+/pw5c+QOB4TQ3RSz/va3v61Zs+ZXv/pVfn4+NteKLLQkYsj27dtnzZrlcDiQIQDa5a677nI6nRcvXkxJSdm2bZvc4cQVPBkBhAstidj3r3/9a82aNcnJyfn5+ZMnT5Y7nHiAHz1AuJAkuoqCgoKzZ88+8cQTcgcSD/CjBwgXkgR0QxiTAAjX2rVr5Q4BoLPhyQgAACShJQEAAJKQJAAAQBKSBAAASEKSAAAASUgSAAAgCUkCAAAkhUgSbkuJQlHI/qO3eHiveCz6Qt9LZkfbV+FOVRbGe8Piiy346g4zG1iJxR2hi/lPXRatMwMAxKYwWxI26+f+G6P7c6stSuGES5k5VkdERMZyZ+ArznIjERGZphuUnR0VAEC86RXm+2wnGoi8d92GE+3NEUrDYsbQzs+0ccZJel2NzUZkrHfkqTW+4456b47IVEf0ekREpMnCzEMA6F7CaEkk6HRE1FTOdew4ypuISGdK1gne6LbrFf5uKIXe7mt8iHc3eXtvRHqHvF1GeruD61YK7O8iosRMfQJRQGC+2IiSM715Q7JnTOoS/E424XVFu5ukvwXv/fwwItbnBgAQdWEkiUF6fQL5O3a8/TnpqsEB73Lb9Uk1AS0MW00SL08IOMyFCm0T70BLdlJQJrDVaLNbiIgoQZ+ZKDiDr8epqsH3KV9f03gNEZHTrCjN5sVk1LZxCbelJMn7n9zr2aVB+amd34JaspP4YTRpkScAoKsIZ0xCpRpERGSsdxCRu7mKiCg5MzPgPY6iGhsRmTIYJodhclzFCUREtsZy0SzhKNMaiYh0xQvZ99tNRES27N2CMWHuDYtFBhiUk/Q6Iv54iTc2b1+Tw1xhJCJKtvNCsmV/KLhB8y7hKbe2EO9bcFEJP9Leb0G6NBfvDYLWDwBA7Apr4Foz3kREdLLBTe7yRhsR6QarBG/Jy2GYHCZPTeQ0KwoFz+MC3k4hXdpmQyL38QwTEVGLtZz/GJ680iBsQPBwPU5cKvLG5u1r8rYqdMUz2J4npWG6iSjoBi12CWMF2xrwfikmSyN8R7u+BZlWatkcp1maJuyjAwCIZeFVNw1T6YioxVruZJ+1dfpJQU/2TrO3z519fg/B08A+8KcP5Z2EvQTZGo77jwWlIgGux4m9KfvaAeM15G9V2LJLFYGB8bqnBJdINKxMpoBPhegXCvtbUIIq9NcAgHgQMAIqOVTZFrelRCHdUS9+RbOz7fd2WHhJwvvMbrNWW20kNkLgsei53GDK8Hc3RRu/x4krzL2kuiZNVmDwTdrAEXgAgHZqyU4Kaz4ZETnMbXTDyCDMeRJKdljC1mIjIhqkErYjjjewN2g72+MUWqIqnYiIqpp5N1/vGXSqYeFF5D2Vr8epqIjf10SkHMpexDdg4PvHGqoLi4gt2GXfbE8mIrLVFIn8D47gtwCAOGfc2GWfNcNdlsM7LEFEvtohEb4KqKKQyVCT6b35LucKgbhBZpEqptB8PU5GI6+viYhInSkYdm57vjTXY+Zru6kGBxVQReVbxBdfx2PIomdv+6xT2sui4QU3EH013JEPpvO/JsiHq3zh17OwU81Y3KoQgtJ8p1lRyNbCkK0mif9rCZxdIN4o4f3lEhZYivy98+H/bZXoYA977SbvPZfEH5O5V40VYQ1LaLK4QiDvgAH7R2Oyi1Uxhcb1OLH4fU3cKHGTlv3+bK1qqJnY6qVsR5P3WxQqvEW9EuPnEfwWcUt0Fou8uN9qUOkdV/iQULw0CjMxAYiIyGHmMgHHqA3ZGeUoUwTOLhAp5TdW8GvxbdmlvhO6LSUBZfq2miR/JnCahfdqsQL98Bf4U6nYnnrxx2RN3sJi381al+ZixOt8eO/nOnO8EopdOXlSLZRQfLPqiDeHjoiIlForw4uK7XoK2RumNCxmXIEFSLo0l0R1E0XyW8QtXiOMG+oPkGiw+uriOom3CSj8cXKFD7qxmZHP8TJ8TZCN7ymT9+zorZFx2zcaib1RMEwO471Psn0w6jxfs4MtmmeLRbVN/iPcDS24Lt9kDz4hkdu+PLuF/L3u7KtNG9kc412fggvGe+vjXvVjOoOr2EK0hegf9k65HMiq1kRbiLbodBaiLaSrdLGHXZU62kL0D5NpC+/40WLdFqItZKplBP9p/wfRFvYfXfHRwEtwbyP+Z/lX2WKye8MQ+9VxL/li433Qfy1eAKLvDLqE7z+Dryv4mm19i3D/HCCmBP4PDfjHUuwSvpu7Kwb837ebAn9v3v/7/o+7ii28XyN3Rd7vk3+G4Buv9wj7fv9PK+SduXOWCm9oiLHxeugE+rEmCprF0lZZs1dQ89nfvnbb9YET6clYEdyXatT6yu2Ch9B8PU7+bmJfXxPbUA7ZSBe9RHgtd5/wvkWoPwfoMpLtvOnAvoV/OlbFpDQsZqxaYVs3oBDfj7vxcl3uvouyv3zNDK6jxfsG8V9X1JOE2673NbikR7whHg3lptd4iPu96vSTwpw04m0+c71/3Lx6j2W5d6CInUjvayNrhWPC3BvEeni4Hif/kIn3rxPb1xS6kS56iXBb7qzwv4XUnwPEsMCB64DZuI4yLjewP5UMk9RJOgPbC+qPgR1eFQ6QRDtJcA9oRJRsR4ds9zLMO72m4Thvya/w6r50aUu9pczalfy/Rr7ZMHbuL55Su9lbblDP/237ZtqL46r1BCuSsbNEfVP3uYIFb0WD4AYtdomW7KQyB7HjYdL11mF/C8k/B+ia3A0nidgBhnaVt7Q0+EujysKfnccNJHPPIqJ5i9R53oPeAQ9htW60k4R/zoH08C/EK6Vv1S/vg3ZgZUEIEs1nbpn6gEns3qvQyQbeT7utbOSrx6t3kH8Ej+1raqORLnqJMFvu7fwWkn8O0KX5+mAt1W0VgnJPM9yN21HeRNSSnRRWnuBmCPhatAGl2FzHl+9U3NyvwN85ti+FaPL+xJs2bjxJFFv9jfweJ24Zrkupawqv5Q7dm29eV3aS+LCE99nfP09CncdN6U3i10qFuaka1wDlyvTZYTBvkTe3nJ03GN/JhU1kJAmIJm4xK1sLRWQiund6I6/17WvCiywEEJK/x6mM39dE4TbSRbXVco/4t4CuRam18ormTXZuESCum5G7cRMRt5qDJktQl99mKT9fUJk+fxSdV3TLC0nYRxruznQAHZGYqU8gm+SmIO3G7Uho1JZlsrdsbpC5/bj/2kUAAA1rSURBVM0UdaapgoxExibBPHll5lgd1dioaaPFYzUkEnks+tJsG5EpQ+ovJ7cTSUKxi/0bmKhKJ7IFbukYlW8BsSPRYM1pewdOwQaXGsGuneo8Rp0n+IhSa2W0YV5Rk5fDCD4fcktNkfcLoCUBUeXbGypCz8iJhs2BE+nZyai6NFf7yyK4HiciCuxrCtlIFxVuyz0K3wIgupAkILq4lRYj9owcNJGeTBkilePh4K1IJlj9PmQjXVR4LXefCH4LgKhSMCEaIgAA0L2hJQEAAJKQJAAAQBKSBAAASEKSAAAASUgSAAAgCUkCAAAkIUkAAIAkJAkAAJCEJAEAAJKQJAAAQFLEkwS7kUXAjituu15RqNCLrZlMxO6D0ZFl99nTKvx7aHivHrQBJAAAdFBUWhK6BOJt9OgubyRdgvS7Ew3WnLz2rv3mtuuTatLt3oX+7VSB3AAAEHlRSRLpY/Xk3Z+PyFNuJb1+kO9Fh5l7/FeUOYgCWxJOs/cl7456bkuJQl+i57UVvCcpqrGZMnypRZOXYTJWc5vwNXu36PO3XXyn9Z3HaVaUmM3s7n3+dg8XW5nZ7DvIbfjH22WM2/YvRPMIACAuRGdMYqgqvcVa7iEicn9upbGZ3F6+bkuJtirN5d26y7fzKstj0VcYTRkMk+MqJu+G8kRkG7SSyQnc7MVZbiRTJv+IOs+3krOxkTbnMEyGyVaz3OJhT1tVvJBhchhXms6fS1qMNJ1hclzFCbbsDx1E5CjTGpPtTA7jGlzF7TzrMJdmp2cwTA5jTzZqSyxudn+YQeyeZfb0miLsTwkAcSxKA9eazGSb9XM329fEW6lfaVjMLZrPbbrtd7zBxt98tamcvf/qBqsoWMAm8gG8u8dwO91TosHKLevv29uAiMibZny74jjKm7xbxHB7zgRkI82MYl3AfpNEpMlrf0cZAEAXEq3tSzXjTbb6BvI0WFvSV/L3XXGaFRXcYzrpinmvuJuriLg7/zCVjrw35PShYjuxtDSIbAsp8X5HmULbxP1HAndNQZrxNPAuz2fUFvoD1ntIo7XayxSKQqJQ+1kCAMSDqJXAqjNNTeWWz6225Ezes7bD7O1QYoK28Qp8zD/eYAt9cjKW80cpPBZ9iUV8fMBp1jaZvEPcGSbRtxCJtWxYCcUu7/A4w3AtEk2Wb8A8oI4LACDORG+ehEqVYMyusUltWum2bzQKDg1T6Vqyi5xE5LZUGykguwholqbpjBW+kWSHuTSbeHsUS3BbqoXX5J8zM9k7OOGPTZ1p8obEVtyaHUSOMv54dbpKYn9KAAAfR5nCVz5ziTUv3lOVvPBCp1T8R6u7ydvXX5MeMLxMmqVpuqQKhbGCdGn24gRtw3GiYdyLiQZrRoOiQmGsIEoodmVpiCT/HJVaq4v0SYUK9j91aS6rVin+fvXS4uokbaGRSFecUayrkOyn0mTZTYVaRSHp0opNZGWP5S0s1pcqFBVEpCtemKchoix7emGSooaIyJTBYEwCAMKSbGeyNEREHou+dLllkuQW6CG5G07qiheyn30gsgGKioE9rj0WfWnDypgaAXaaFRVkj6mQAKArc5QptMQlCXJbSpIapjN5at+/EJHDXLhRxd79ubFbU7LJeFLl4ko32Q9mtxARmTJcquqkhulMZr1i42DvU7L/bB6LvjTbRkRk4m5l/s9yT9VhkXlZDrddryjNprSlMXA79s9+UFRUeRsN0HlCz9WP5Fx6zNUHmXnKrS2BRfwBfGO3LtVJQQ+50rDYVZwQUDKjyXLpG5dbPETOIutYlzffRK52P3rdTWFRaq2MVt4QfJSGxYxB7iC6OXauviGRfcbhz9VXGhZHpsnLzdW3aojY6ZNmQokadIomLVsVSaF7qp3lxoRiFzcZILu6zfMqDT/T63frrS3pK3OU3jOQye6r3S9taAgo3dTk5bTjGRgL/EEMkZ6rzz3peyz6QrO5TNAOwFx96AqS7VydpEtVLfkbcDdXtfvMiYaVg2yBXTJGLfvzK822UVWDh5Raq520wr84YUCSgFgiOVefz1g12MXkMPZk8t7fMVcfuhhl5lid7UTg3FxPA5scAuf8hsdp1lKxt9OJFbna/WgkCd7qTIXCXuZ2amdPsW8ZqI6uLOt91ivjfdT/PBj4DNjxS0AIUnP1+XTscc14btYL5upDF+Mub7T5fp/GegcRuT+3eieH+SvvQ1ft+zjMFWTPMhh+prfutrgpwrX70WpJcDPmGFcaZe+WmOYWg5xF2YNMJu4uw9Gxj5PcM+ByTKCLHs14k+1EA3nKrS1Sv2Ph8YDm+TCVzvc+6bn64ucVm6vP1TLw/q6KzdUXE7H2PsSJJi33rJmUPchu1SqJlIafFeuatIpCxXLSc089mrwMk7FCoShcTmOl5/96uS0lWmJ7UBMNm8dak8ocbO1+VYVCUahIqiG2DEeTZU+vSVIUKhSF3PvDE/WBa+Ukva6moYFI6bHoS62UYLO1mOw5eRqRCi12UJHNpr5CYI7TrKioKl5oNRz3LexhCqxSdZhLs21EtkKyL1QRUYNdr62xBZzKtyhIQjGvqox3inqjaTyTSYqN9qUSJWIqVYItYHoHRJY601RRbhlcZUteaSUKp62mHJpOjdx/HG+wEa0MdXJtuTNP4+tx8lj0u2nz4kyRN3vn6udpiMhpVkiNH4aYqx/0G9NksSXnDnOh3jKsY2Xy0CVx/+uDJBqsOVzFjJb7F3Ueo84jIkeZggbZA39FviIO7l/U/hMrtVYm+LRcCHk5TF77I4/6mIQ7YGUOW/p0hsnJ04j12JLT7Nsiws5NfvZymhXVKleO1ZDoMPu7ias2Boz8aPIWFuv8mcNopc3eU+329Vyznw3oueZxlDeZMtWkmVHsHz4V8JRbW3QqZIgoamOuvgjM1Yd4wuvi1p5kpxXLKVotCSM7cZqIyGT3l1txt1exCi2lOo/hnu9Ug3V0gvtQs0VfQ/Yc4UOZUmu1hgqB13NdTcSmqwT95kTiCssa3KQJOKez3JicyRBRYqaelpd7DNyDni27VJHNvcuUwRgSidDjFC2ic/VDwlx9iCcijQA5RWPGtcNcqCXfXA+PRV9q1S+0Gog3szpgLVjieoT8EwKJ2CnsKktJUjYVFw/KbhjPP2G2jcSa877J257Aa1WrXIsN5O/LYgl6qwIXi/XdPnzxC577YnCiOMgOc/Uh7kR/Ml1ipj4hW6QTP+gW77Yvz6ZiV45ByQ5OcC0J03SDYRjpS80OtXdwhk2zbrs+qUzFtKst5ls7JZjHsrGJN3rhsehLixxa/G2HNvEfbnTFC634zUA8if48CdFOfLEeWx5HUU3gSuGJhpXJxo12t6DwVLzGUYJykt63F56jzDfryovtjMr0NRcSVemC1cgBxCkNi4UF6QBxoxPGJEQ78cV6bLUrTTXapMJsIpM9w0TVDW7eTHJNlj29cLllknVzGtehnFDsWhzYRZyoSqdsLVfdJMT2XHtHF0yBgxzu8kabbuxm3hFNZjJpqy1Lf9bxPwQAgK4uBlaBBQCAWIVlOSBSBDPtZZovJjITPlIrvIY8D2b7Q5xCkoBI8s20ZxYWV1VgXnF7YLY/xCQkCYiORMNm3qJ4vvUteLPJ/Eui+nKJfxkM4VRHt6VEYS4zC18VrrTKzro3aoMftAUrvHos+kK9voT7oMiKrfxtJ4LWH3OaAw8Kr9vg/SzvPcJ1aoUc9UbT+LxMtkBDHDfbH6ATIUlAtCgn6dmF7dx2vbbJZM9hmIXFVJPEpgRHWZJ3SdQMk5Fdk9Jp1p5kl650FZ/cGPzIbDypcuUwTIaJvFVqDnNpNqW5ePP2BbPueZ+taVjpDcD3MH7p8/99hzDbH+IWkgREXcMJm45d6T7RsDKZXfPSUd5E3oU31EuLhQ/ISsNikVpS4SqtnoYqMq3UKsm70qp3jXFRvADYVWZJMP9fuGKrOo/hMo1qsM5/omaLvoLsYgt/8a8mWKeWV2CtNEw30ckGYRpwlhvZ1UQSM/XE/yK27FKudVWanZ6BElvobDLvTAfxzLvWnrvhJNFg7zH+giv8Omlds5u0ea5mfVJhNknswStcpZW/lp/UKntSnyUKXD3JqC30LQGg03tII5z/772OsZGKk40BSwSKXU1kXaaWbParERGRSbDCh6PeSE3k27ZM59+eL2ilS4DOhSQB0eJurqIEvYqUNMh/sOGE78YucvvjtrN1W0qSzEPb2lV0mEpH3LLfnoaqgA0ahaqa3URKCsxYfh2e/x8+zPaHrgndTRAdHsvyGptpukFJpBqss7EbsXksG729TP6VU9lBY7OT3HY9b7w6jM73RFU6eYd5HR9mB0yYD2JjO/o95dYWnXAvow7P/w8bZvtD14WWBESSYKY92xRQaq32Ewq2P0eX5mIParJcxSVJbAcLd3Az/4i17T4Wdt4+u64qN4XeN+s+cOzaNJaWFypskZ7/bwi4s2O2P8QhzLgGAABJ6G4CAABJSBIAACAJSQIAACQhSQAAgCQkCQAAkIQkAQAAkpAkAABAEpIEAABIQpIAAABJSBIAACAJSQIAACQhSQAAgCQkCQAAkIQkAQAAkpAkAABA0v8DiM5/d9xlFb0AAAAASUVORK5CYII=)

Resmi teklifler BanklessDAO Forum ’unda uygun kategori altında yayınlanmalı ve geri bildirim ile yorumlar teklif yazarları tarafından yanıtlanmalıdır. Teklif yazarları, görünürlüğü ve şeffaflığı en üst düzeye çıkarmak için değerlendirilmekte olan tekliflerin ayrıntılarını tartışmak üzere Topluluk Çağrıları’nda da hazır bulunmalıdır.

Forum oylamasında kullanıcı başına bir oy kullanılır ve token ağırlıklandırması veya katılım sınırlandırması yoktur. Forum önerilerinin, sonraki yönetişim aşamalarına geçebilmesi için %70 oranında onay alması gerekir. Teklifler, talep edilen fon 1 milyon BANK limitini aşmadığı sürece bir hafta süreyle yayınlanmalıdır. Limiti aşan tekliflerde ise iki hafta süreyle yayınlanmalıdır. Forum yeter sayısı, oylamanın geçerli olması için mevcut olması gereken minimum seçmen sayısıdır ve aşağıdaki tabloda listelenmiştir. Örneğin, Forum gönderiniz 50.000 BANK veya daha azını talep ediyorsa, oylamanın geçerli olması için yalnızca 25 seçmenin oy kullanması gerekir.

<table><tbody><tr><td>Talep Edilen BANK</td><td>Forum Yeter Sayısı</td></tr><tr><td>&lt; 50k BANK</td><td>25</td></tr><tr><td>50k - 250k BANK</td><td>31</td></tr><tr><td>250k - 500k BANK</td><td>40</td></tr><tr><td>500k - 1M BANK</td><td>51</td></tr><tr><td>&gt; 1M BANK</td><td>63</td></tr><tr><td>Yönetişim (Majör)</td><td>63</td></tr><tr><td>Yönetişim (Minör)</td><td>51</td></tr><tr><td>Yönetişim (Yama)</td><td>40</td></tr></tbody></table>

\[Snapshot'a bakınız\]

### **Snapshot Oylaması**

Yönetişim sürecindeki son adım Snapshot oylamasıdır. Snapshot, zincir dışı bir token oylama aracıdır. Bir teklif, Forum üzerinde gerekli yeter sayı ve onay eşiğini karşılamışsa DAO genelinde bir Snapshot oylamasına geçecektir. Snapshot teklifleri 7 gün boyunca devam eder ve %66+ onay gerektirir. Geçen teklif bir Hibe Talebi ise DAO hazinesi çoklu imza sahiplerinden geçen teklif talebine uygun olarak işlemi başlatmaları istenecektir. Geçen teklif bir bDIP ise Operasyonlar Loncası'ndan, Anayasa ve Topluluk El Kitabı kaynağını sürüm kontrolünde güncellemesi istenecek ve El Kitabı’nın yeni bir sürümü topluluğun kullanımına sunulacaktır.

## **Finansman**

Fonlar bu hazineden üç şekilde çıkarılır: Sezonluk Bütçeler, Sezon İçi Hibeleri ve ayda bir kez düzenlenen Topluluk Coordinape turları.

### **Sezonluk Bütçeler**

Yeni sezonlar, tüm loncaların ve projelerin finansman teklifi sunmasıyla başlatılır. Bu teklifler Forum onayından geçerse tek bir sezonluk bütçe onayı Snapshot oylamasında bir araya getirilir. Bu bütçe onaylanırsa DAO çoklu imza sahipleri, ödemeleri onaylanan bütçe doğrultusunda yapmaktan sorumludur.

### **Sezon İçi Hibeleri**

Bir sezon süresince finansman arayışında olan gruplar, Forum tekliflerinin başarıyla geçmesinin ardından Hibeler Komitesi’ne yönlendirilecektir. Hibeler Komitesi bu talepleri değerlendirmekle sorumludur ve bu fon taleplerini kabul etme veya reddetme özgürlüğüne sahiptir.

### **Aylık Coordinape**

BanklessDAO, topluluğu sürekli büyüme ve katılım için ödüllendirmek amacıyla Misafir Kartı sahipleri, L1'ler ve L2'ler için aylık bir Coordinape turu düzenlemektedir. Topluluk üyelerinin her turun başlangıcından önce Discord'daki "bot-commands" kanalını kullanarak bir Coordinape Talep Formu doldurmaları gerekir. Formu başarıyla dolduranlar, kayıt dönemi sona erdikten ve tahsis dönemi başladıktan sonra Coordinape uygulamasını kullanarak GIVE token’larını çalışma arkadaşlarına tahsis etmeye hak kazanırlar. Üyeler isterlerse turlara katılmamaya karar verebilirler.

### **Takım İçi Ödemeleri**

BanklessDAO, topluluğa vaat edilen değer veya beklenen fayda gerçekleştiği sürece, projelerin veya loncaların fonlarını dahili olarak nasıl tahsis edeceklerini dikte etmez. Tıpkı topluluk dışında olduğu gibi, ürün ve hizmetlerin topluluk içinde nasıl fiyatlandırılacağını da serbest piyasa arz ve talep mekaniği ile bireylerin kişisel yeterlilik ve deneyimleri belirler.

## **Davranış Kuralları**

BanklessDAO topluluğunun her üyesinin başkalarına saygı ve haysiyetle davranması beklenir ve bundan sorumludur. Biz, çok sayıda kültürü, dili ve zaman dilimini temsil eden, küresel dağılıma sahip bir topluluğuz. Web3 için en samimi ve davetkar katılım deneyimini yaratmak en büyük önceliğimizdir. Bu amaçla, herhangi bir anlaşmazlığın öncelikle ilgili kişiler arasında ele alınmasını teşvik ediyoruz. Eğer bu uygulama sorunu çözmezse, takım şampiyonlarını veya lonca koordinatörlerini çatışmayı çözmeye yardımcı olmaya teşvik ediyoruz. Sorunun bu şekilde de çözülememesi durumunda taraflar, anlaşmazlığın çözümüne yardımcı olması için Ombudsmanlık ofisine başvurmaya teşvik edilir. Birliğimiz ve iç uyumumuz, misyonumuzu gerçekleştirmek için gerekli ön koşullardır.
